<html>
    <head>
        <style>
            table {
                border: 1px solid black;
                width: 500px;
                margin-left: 450px;
            }
        </style>
    </head>
    <body>

        <table >
            <tr>
                <td>
                    <b> Ondokuz Mayıs Üniversitesi Hakkında Güncel Bilgiler</b><br>

                    Ondokuz Mayıs Üniversitesi 1975 yılında Samsun İlinde kurulmuş bir devlet üniversitesidir. Bilim ve teknolojide yeniliğin, eğitim ve öğretimde niteliğin, hizmette güvenin ve paydaş memnuniyetinin sağlandığı girişimci ve uluslararası bir Yükseköğretim kurumudur.

                    Bünyesinde; 19 fakülte, 2 enstitü, 1 konservatuvar, 1 yüksekokul, 12 meslek yüksekokulu, 25 uygulama araştırma merkezi, Rektörlüğe bağlı 5 bölüm, 1 gözlemevi ve 1 enstitü birimi ile faaliyetlerini sürdürmektedir. Üniversitenin ilk ve en büyük fakültesi olan Tıp Fakültesi aynı zamanda bir üniversite hastanesidir. Benzer şekilde, Diş Hekimliği Fakültesi bir Diş Hastanesi'dir. Tüm Karadeniz bölgesi sakinlerine hizmet veren her iki fakülte, tüm sağlık alanlarında tedavi sunmaktadır.

                    Onduz Mayıs Üniversitesi Gözlemevi: Türkiye'deki 6 üniversite gözlemevinden biri konumundadır. Yükseklik ve atmosfer koşullarının pek uygun olmamasına rağmen Samsun ve çevresinde bulunan tek faal gözlemevidir. Açılışından bu yana, Güneş Sisteminin bazı üyeleri ve bilinen değişen yıldızlar ile deneme gözlemleri yapılmış ve önemli gök olaylarının olduğu günlerde şenlikler düzenlenmiştir. Şimdilik bir taraftan bilimsel araştırmalara veri sağlamak için alt yapı çalışmaları yürütülürken diğer taraftan üniversite öğrencilerinin ilgili derslerinde işledikleri konulara laboratuar işlevini üstlenmekte ve toplumun Astronomi konusunda aydınlatılması amacıyla kapılarını daima gökyüzü meraklılarına açık tutmaktadır. 

                    Neden Ondokuz Mayıs Üniversitesi ?
                    Samsun ili tarih boyunca pek çok farklı uygarlığa ev sahipliği yapmış; stratejik ve coğrafi konumu, ulaşım olanakları, turizmi ve ticari gücüyle her geçen gün gelişip büyüyen bir şehirdir. Ondokuz Mayıs Üniversitesi fiziksel yapısı, sosyal imkanları geniş yurtdışı olanakları, Çif Anadal,  Yan Dal  ve kurum içinde yatay geçiş imkanı ile eğitim özgürlüğü, beş  kıtadan 5000 den fazla uluslararası öğrencisi dört dilde eğitim olanağı ile ormanın içinde deniz havası eşliğinde unutulmayacak bir öğrencilik hayatı vadetmektedir.

                    OMÜ, ERASMUS Avrupa Birliği Eğitim ve Gençlik Programlarını desteklemektedir Lisans, yüksek lisans ve doktora öğrencilerine Avrupa Birliği üye ülkelerinin yükseköğretim kurumlarında bir veya iki dönemliğine ya da yine bir yükseköğretim kurumunda veya bir işletmede belirli bir süre hibeli olarak okuma/staj yapma fırsatı vermektedir Üniversitenin AB Ülkeleri dışında başta Asya Ülkeleri başta olmak üzere Mevlana Değişim Programı kapsamonda yapılan protokoleri ile eğitim (burslu veya burssuz) görme imkânı bulmaktadır.Üniversite yapmış olduğu anlaşmalarla Türkiye’deki üniversiteler arasında ilk sıralarda yer almaktadır.

                    Basılı ve elektronik materyal açısından oldukça zengin bir koleksiyon ile sağlanmaktadır. Üniversitenin her biriminde öğrencilerin kullanımına tahsis edil - miş olan internet bağlantılı bilgisayarlar bulunmaktadır. Tüm öğrenci kantinlerinde, laboratuvarlarda, okuma salonlarında, merkez kütüphanede, fakülte ve yüksekokullarda ücretsiz kablosuz internet hizmeti sunulmaktadır. Öğrencileriin kitap ve dergileri ödünç alabilme ve iade edebilmelerini sağlayan “Ödünç İstasyonu” Merkez Kütüphanede hizmet vermektedir.

                    Ondokuz Mayıs Üniversitesi Burs Olanakları
                    Öğrenciler Kredi Yurtlar Kurumu(KYK) bursu ve Ondokuzmayıs Üniversitesi Vakfı bursu ihtiyaçlarını belgelemek koşuluyla alabilmekteler.

                    Ondokuz Mayıs Üniversitesi  öğrencileri belirlenen kontenjanlar dahilinde kendi Fakülte ve Yüksekokullarının bölüm, atölye, laboratuvar, kütüphane vb. birimlerinde, Merkez Kütüphanede veya Üniversite Rektörlüğüne bağlı idari birimlerde, her eğitim öğretim yılının güz ve bahar yarıyıllarında yarı zamanlı (ayda 60 saate kadar) olarak çalıştırılabilmektedirler.

                    Her akademik yılın başında, geçmiş yıllardaki uygulamalar, gözlenen ihtiyaçlar ve elde edilen performanslar ile bütçe imkânları dikkate alınarak, başarılı ve gelir düzeyi düşük öğrencilere yemek bursu verilmektedir.

                    Ondokuz Mayıs Üniversitesi & Kampüs'te Yaşam
                    OMÜ'nün Atakum'daki ana kampüsü Merkez Kurupelit Yerleşkesi 10,000 dönümlük bir alanı kaplamaktadır. Kampüsün bir tarafı Karadeniz manzaralı diğer tarafı ise yıllık yürüyüşler için bilinen Kocadağ Dağı manzaralıdır.
                    Kurupelit Kampüsü: Tıp Fakültesi, Diş Hekimliği Fakültesi, Mühendislik Fakültesi, Fen Edebiyat Fakültesi, Ziraat Fakültesi, Eğitim Fakültesi, İlahiyat Fakültesi, İktisadi ve İdari Bilimler Fakültesi, Veteriner Fakültesi, Sağlık Bilimleri Fakültesi, Yabancı Diller Yüksekokulu, Rektörlük Ofisi, Merkez Kütüphane ve IT Merkezi, Çocuk Hastanesi, Lojmanlar, UZEM (Uzaktan Eğitim Merkezi), Yaşar Doğu Spor Bilimleri Fakültesi, Planetaryum, Gözlemevi, Öğrenci Yurtları, OMÜ Camii, Cerrahi Araştırma Kliniği, Atatürk Kongre ve Kültür Merkezi, Çocuk Eğitim Merkezi, Sürekli Eğitim Merkezi, Misafirhane, Uluslararası İlişkiler Ofisi ve Veteriner Hastanesine ev sahipliği yapmaktadır. 

                    Üniversitenin Güzel Sanatlar Kampüsü ise Samsun'un merkez ilçesi olan İlkadım ile gözde merkez ilçelerinden Atakum sınırında yer almaktadır. Güzel Sanatlar Kampüsünde, Mimarlık Fakültesi, Güzel Sanatlar Fakültesi, OMÜ Devlet Konservatuvarı, Samsun Meslek Yüksekokulu ile OMÜ sahne yer almaktadır.

                    İki merkezin dışında Çarşamba Mustafa Kemal Güneşdoğdu Kampüsünde İletişim Fakültesi, Ali Fuad Başgil Hukuk Fakültesi, İnsan ve Toplum Bilimleri Fakültesi yer alıyor. Kampüsün 2 km ilerisinde ise Çarşamba Ticaret Borsası Meslek Yüksekokulu bulunuyor.

                    Bafra ilçesindeki kampüste ise Turizm Fakültesi, Bafra İşletme Fakültesi, Eczacılık Fakültesi ve Bafra Turizm Meslek Yüksekokulu yer alıyor. Bafra Meslek Yüksekokulu, bu ilçede eğitim öğretim faaliyetlerini sürdürüyor.

                    Üniversite konumu da çok güzel imkânlar sağlamaktadır. Deniz ve orman havasının yanı sıra, öğrencileri Olimpik Yüzme Havuzu ve çeşitli spor merkezlerinde sporlarını yapabilecekleri gibi, boş vakitlerini değerlendirebilecekleri birçok alan bulabilmektedirler. Üniversite bünyesinde kurulan öğrenci topluluklarına üye olarak ve aktif görev alarak sosyal hayata katkı sağlamaktalar.. Ayrıca okulda gelenkesel olarak bahar şenlikleri adı attında fakülteler arası yapılan müsabakalar, sevlen sanatçılar tarafında verilen konserler ile öğrencileri bir yılın yorgunluk ve stresini atıp mutlu bireyler olarak geleceğe güvenle bakmalarında önemli bir rol oynamaktadır.

                    Öğrenci topluluklarını destekleyen üniversitede, kültür, sanat, spor, düşünce ve kariyer alanlarında faaliyetlerde bulunan 112 öğrenci topluluğu bulunmaktadır.

                    Ondokuz Mayıs Üniversitesi Spor Olanakları
                    Birçok branşta ve üniversitenin açık ve kapalı spor tesislerinde sürdürülmektedir. Üniversitede; beş adet kapalı spor salonu; ikisi halı ve ikisi çim saha olmak üzere, dört futbol sahası; üç tenis kortu ve bir de olimpik kapalı yüzme havuzu bulunmaktadır. Havuz kompleksi içinde bulunan atlama havuzu, kon - disyon-güç geliştirme salonu, fitness salonu, sauna odaları, öğrencilere, bölge sporcularına ve Samsunlulara hizmet vermektedir. OMÜ spor takımları üniversiteyi yurt içinde ve yurt dışında başarıyla temsil etmektedir.

                    Ondokuz Mayıs Üniversitesi Barınma Olanakları
                    OMÜ öğrencileri barınma olanakları açısından ülkemizin en şanslı öğrencileridir. Barınma, üniversitenin kız ve erkek yurtlarının yanı sıra çoğunluğu kampüs içerisinde bulunan Yükseköğretim KYK yurtları, üniversite bünyesinde yer alan bir otel ve Samsun’da çok sayıda özel yurt ve pansiyon ile sağlanmaktadır. Ayrıca, Samsun halkı da öğrencilere ev kiralama konusunda kolaylık sağlamaktadır.

                    Ondokuz Mayıs Üniversitesi Ulaşım
                    Samsun’a ulaşım, karayolu ve demiryolunun yanı sıra Çarşamba Uluslararası Havalimanı’ndan sağlanmaktadır. Üniversite merkez Kurupelit ve Güzel Sanatlar yerleşkelerine raylı sistem, otobüs ve minibüs hatlarıyla kolaylıkla ulaşılabilmektedir. Üniversite Merkez geniş bir alana kurulu olduğu için yerleşke içerisinde ücretsiz otobüsler (ring) fakülteler arası ulaşımı kolaylaştırmaktadır
                 </td>
            </tr>


        </table>

       <p> 
            
       </p>
    </body>
</html>





